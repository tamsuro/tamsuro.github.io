---
title:  Seară Transilvană
lang:   ro
layout: event
categories:
  - ro
  - events
time:  "17:00"
media: /assets/events/20150322/cover.jpg
address: Suvantokatu 13, Tampere
---

Asociația Finlanda-România din Tampere vă invită în legendara Transilvanie. Vom explora poveștile și realitatea acestui ținut fascinant cu Kim Calonius și Stefan Smirnov. 

Transilvania, țara de dincolo de păduri: Care este adevăratul ei spirit? Să lăsăm lupii să urle în pace și să ne strecurăm privirile dincolo de cortina de mituri. Kim ne promite povești, poze și muzică pentru o călătorie dus-întors pe care el a făcut-o de mult ori deja. Pe drum o să și cântăm, așa cum șade bine într-o drumeție: Kim știe multe cântece populare românești, ne putem alătura și noi.

Dracula între istorie și ficțiune: Ce au în comun Vlad Țepeș și contele Dracula? Unde a găsit Bram Stocker personajul? Care este legătura dintre Vlad III Drăculea și actorul Gary Oldman, formația rock Kasabian și extremistul de dreapta Anders Breivik? La aceste întrebări și nu numai ne va răspunde Stefan, care a cercetat acest subiect și la University College din Londra.

Din partea casei oferim cafea, ceai, suc și biscuiți, sunteți bineveniți să contribuiți și dumneavoastră cu gustări dacă doriți.

Intrarea este liberă.

V-am ruga să vă anunțați [participarea](http://doodle.com/bn9syx3unh24dq73) de preferință până pe 15 martie.

Bun venit!