---
title:  Atelier de Marțișoare
lang:   ro
layout: event
categories:
  - ro
  - events
time:  "18:00 - 20:00"
media: /assets/events/20150218/cover2.jpg
address: Monitoimitalo 13, Satakunnankatu 13, Tampere
---

Anul acesta ne vom pregăti de Mărțișor din vreme, ca să putem trimite mărțișoare celor dragi în mod tradițional, prin poștă. Nu poze pe email sau pe Facebook, ci chiar mărțișoare adevărate în plic.

Ne-am gândit să le facem împreună miercuri pe 18 februarie, o să fim pregățiți cu modele și materiale , pentru mărțișoare și felicitări, dar și cu plicuri și timbre. Modelele vor fi potrivite atât pentru adulți cât și pentru copii (o mică dezvăluire: anul acesta vom și picta!). Copiii mai mici vor avea nevoie de supravegherea părinților. Nu uitați să luați cu voi adresele celor cărora vreți să trimiteți mărțișoare, dacă le punem la poștă joi pe 19, sigur vor ajunge la destinatari până pe Întâi Martie.

Avem și tombolă pe principiul toată lumea câștigă. 

Prețul unui bilet de tombolă este de 1,5e iar premiile vor fi mărțișoare proaspăt sosite din România. 

Din partea casei se oferă cafea, ceai, suc și biscuiți, sunteți bineveniți să contribuiți și voi cu gustări dacă doriți. Vom servi și un pahar de vin pentru că aniversăm și un an de când asociația noastră și-a reluat activitatea.

Intrare: 2,5e de adult, copiii însoțiți au intrarea gratuită (Din prețul biletelor se acoperă o parte din costurile materialelor)

Membrii asociației au intrarea gratuită!

V-am ruga să vă [anunțați participarea](http://doodle.com/rkf8bsn49py9yuai), de preferință până pe 13 februarie.