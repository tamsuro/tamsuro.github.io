---
title:        Petrecerea de Crăciun
lang:         ro
layout:       event
categories:
  - ro
  - events
time:         "17:00"
address:      Salmenkalliontie 70, Tampere
address-url:  https://goo.gl/maps/UjkmqKsJQbR2
media:        /assets/events/covers/20161217.jpg
doodle:       http://doodle.com/poll/8zeyannipg3fia4b
---

Avem plăcerea să vă invităm la petrecerea de Crăciun a asociației noastre în data de 17 decembrie, sâmbătă, începând cu orele 17. Asociația a rezervat același loc ca și anul trecut, cabana Poliției Majaranta din Hervanta, la adresa [Salmenkalliontie 70 33720 Tampere](https://goo.gl/maps/UjkmqKsJQbR2).

Evenimentul este dedicat membrilor asociației și famiilor acestora, dar puteți să veniți și cu prieteni, bineînțeles. În program avem multă voie bună: vom cânta împreună colinde românești și cântece de Crăciun finlandeze, îl vom aștepta pe Moș Crăciun (fiecare participant este rugat să aducă la venire un cadou mic cu o valoare de până în 5 euro care va fi depus într-un sac la intrare), putem merge la saună, se poate dansa și se pot propune bineînțeles și alte activități. 

În ceea ce privește produsele culinare, fiecare este încurajat să participe cu câte ceva. Din partea casei se servește cafea, ceai, suc și vin și o mică gustare.

Dat fiind că asociația va face plata chiriei pentru cabană în funcție de numărul de participanți, vă rugăm să vă anunțați participarea la linkul de mai jos dacă se poate până pe data de 14.12. Vă mulțumim anticipat.

Înscriere: [http://doodle.com/poll/8zeyannipg3fia4b](http://doodle.com/poll/8zeyannipg3fia4b)