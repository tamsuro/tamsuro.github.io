---
title:  Crăciunel
lang:   ro
layout: event
categories:
  - ro
  - events
time:  "17:00 – 20:30"
address: Suvantokatu 13 etaj 2, Tampere
media:  /assets/event-logos/cozonac.png
---

A trecut primul an de când asociația noastră și-a reluat activitatea, mulțumim din inimă tuturor celor care au fost alături de noi și sperăm să ne vedem și la anul la cât mai multe evenimente. Până atunci avem plăcerea să vă invităm la petrecerea asociației noastre de Pikkujoulut, adică Crăciunel cum ar veni pe românește.

În program avem o mică poveste de Crăciun pe care Elenn Grațiela o va citi cu ajutorul copiilor și lucru manual cu Carina și Hanna. Doritorii pot face turtă dulce și decorații tradiționale de Crăciun. Moș Crăciun a promis și el că ajunge la un moment dat, participanții sunt rugați ca în afară de voie bună să aducă cu ei și un mic cadou învelit, cu o valoare de până-n doi euro. Pachetele vor fi lăsate într-un sac la intrare, iar mai târziu Moș Crăciun le va împărți în mod aleatoriu.

Din partea casei se oferă cafea, ceai, suc, turtă dulce, glöggi și cozonac. Oaspeții sunt încurajați să participe cu gustări și băuturi dacă doresc.

Din motive organizatorice v-am ruga să vă confirmați prezența de preferință până pe data de 30 noiembrie [aici](http://doodle.com/yakxq8w88afx4rup).
