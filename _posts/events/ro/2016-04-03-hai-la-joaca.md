---
title:        "Hai la joacă!"
lang:         ro
layout:       event
categories:
  - ro
  - events
time:         "16:15 - 18:15"
media:        /assets/events/20160403/cover.jpg
address:      Messukylän koulu, Messukylänkatu 35, 33700 Tampere
address-url:  http://messukylankoulu.yhdistysavain.fi
---
 
Unii dintre noi au copilărit fiind inspiraţi de acrobaţiile și graţia Nadiei Comăneci sau de driblingurile lui Gheorghe Hagi. Alţii au auzit de România urmărind competiţiile internaţionale de gimnastică, atletism sau fotbal.

Cu toţii însă ne regăsim energia copilăriei în întreceri și activităţi sportive care ne cresc pulsul și ne aduc zâmbetul pe buze. Adriana Vasilache, inițiatoarea acestei activități, ne invită cu mic, cu mare să sărim, să alergăm, să ne rostogolim, să ne căţărăm, să ne întrecem şi să ne jucăm! O să avem și câteva jocuri pe care le jucau copiii în anii ’80 în România.
 
Activitatea este dedicată întregii familii, vârsta minimă pentru copii fiind de 4 ani. Jocurile şi întrecerile sportive vor fi organizate pe categorii de vârstă, astfel încât toţi să poată participa.

Este bine ca fiecare să aibă o sticlă cu apă şi încălţăminte sportivă de sală. În lipsa de încălţăminte de sală adecvată este preferat să se stea desculţ pe timpul activităţilor (pentru a nu aluneca).

Din partea casei se oferă suc, biscuiți și fructe. 
 
Activitatea este gratuită pentru membrii asociației și familiile lor, pentru ceilalți se percepe o taxă de 3euro (pentru partipare la costurile sălii).
 
Vă rugăm să vă înscrieți până pe data de 27 martie urmând linkul Doodle de mai jos:

[http://doodle.com/poll/v2wie7ymhr8n75gp](http://doodle.com/poll/v2wie7ymhr8n75gp)
 
Ne vedem la joacă!