---
title:  Ziua Națională
lang:   ro
layout: event
categories:
  - ro
  - events
time:  "16:00 - 20:45"
logo:   contain
address: Sala Nikolai, Tuomiokirkonkatu 27, Tampere
media:  /assets/event-logos/Coat_of_arms_of_Romania.png
---

Asociația Tampereen Suomi-Romania invită comunitatea românească și pe iubitorii de cultură română să sărbătorim împreună Ziua Națională a României. Întâlnirea va avea loc în sala de festivități a bisericii Ortodoxe din Tampere (intrarea se face din curtea bisericii, prin partea stângă).

Și anul acesta vom avea onoarea să primim vizita câtorva personalități de seamă ale mediului românesc din Finlanda. Printre invitați se numără Excelența Sa domnul Cătălin Avramescu, Ambasadorul României în Finlanda, domnul Sami Ettanen, Consulul Onorific al României în Finlanda, domnul Ion Buinovschi, concertmaestru în orchestra simfonică din Pori și Părintele Ioan Durac. Programul reuniunii va include și un mini-concert de pian organizat de către doamna Adina Dumitrescu.

Deși ocazia reuniunii este una cât se poate de solemnă, intenția este de a organiza această întâlnire într-un cadru cât mai prietenesc. În acest sens, ar fi frumos să aducem cu noi cât mai multe ,,părți de Românie”: fie că este vorba de purtarea costumului național, un album cu fotografii, de o gustare, o băutura, sau orice altceva cu specific românesc. Cei care vor să contribuie la organizare, în special în ceea ce privește partea culinară, sunt rugați să o contacteze pe doamna Elenn Grațiela Știrbu la adresa de e-mail elenn.stirbu@gmail.com.
Va rugăm să vă anunțati participarea (preferabil până miercuri 26.11.2014), folosind link-ul următor: [http://doodle.com/wh5ad4vk7x2tatmn](http://doodle.com/wh5ad4vk7x2tatmn)