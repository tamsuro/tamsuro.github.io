---
title: 100 vuotta romanialaista musiikkia
layout: event
lang: fi
logo: contain
time: '15:00'
media: /assets/news/20190922-fi.jpg
categories:
  - fi
  - events
address: Tampere, Kulttuuritalo Laikku, Musiikkisali
address-url: https://goo.gl/maps/9i4va83D2yDPSoZG8
---

Sopraano Cristina Radun ja pianisti Antti Vahtolan esittämä **100 vuotta romanialaista
musiikkia** on suomalaisella näyttämöllä kaikkien aikojen ensimmäinen ainoastaan
romanialaisten säveltäjien teoksista koostuva konsertti.

Miniatyyrit lauluäänelle ja pianolle sekä soolopianolle kutsuvat tamperelaisen musiikkia
rakastavan yleisön nauttimaan vuosisadan aikana Romanian alueella luodun musiikin
rikkaudesta ja omaperäisyydestä.

George Enescun ja hänen henkisten jälkeläisten sävellysten lisäksi ohjelman
vokaalimusiikki tarjoaa tilaisuuden tutustua Mihai Eminescusta nykypäiviin saakka
sepitettyyn romanialaiseen runouteen.

#### CRISTINA RADU – BIO

**Cristina Radu** on Brașovin oopperan solisti, vakioesiintyjä sekä romanialaisilla että
kansainvälisillä konserttilavoilla ja Transilvania-yliopiston musiikkitiedekunnan
yliopistonlehtori. Äänimaailman kiehtovuus saattaa hänet alati uusien kappaleiden pariin
aikakaudesta riippumatta, renessanssista nykyaikaan, joita hän tutkii sekä laulajana, jonka
repertoaariin sisältyvät oopperalaulu, oratorio ja kamarimusiikki, että kuuntelijana,
pedagogina ja kirjailijana. Hän esiintyy säännöllisesti laajan yleisön oopperaan
tutustuttavissa radio- ja televisio-ohjelmissa. Hänet on palkittu useissa kilpailuissa, joihin
lukeutuvat _Mihail Jora, Queen Elisabeth International Music Competition of Belgium_ ja
Royal Opera Covent Gardenin _Jette Parker Young Artists Programme_. Cristina Radu on
julkaissut kirjan _Moderni näkemys oopperalaulajan koulutuksesta_ (Editura Muzicală,
Bukarest 2017).

#### ANTTI VAHTOLA – BIO

Espoolainen pianisti ja laulaja **Antti Vahtola** viihtyy monipuolisesti kaikkien musiikin
tyylikausien parissa nykysäveltäjien kantaesityksistä aina renessanssin
vokaalipolyfoniaan saakka. Erityisen inspiroivana hän kokee työskentelyn erilaisissa
kamarimusiikkikokoonpanoissa.

Vahtola valmistui musiikin maisteriksi Sibelius-Akatemiasta vuonna 2000.
Laajentaakseen musiikillista perspektiiviään Vahtola on opiskellut pianonsoiton lisäksi
myös fortepianon ja urkujen soittoa sekä laulua. Opintojaan hän on täydentänyt Saksassa,
Karlsruhen musiikkikorkeakoulussa. Taiteellisen työskentelyn lisäksi Vahtola toimii
pianonsoiton lehtorina Musiikkiopisto Juvenaliassa, Espoossa.

Vahtola on tehnyt lukuisia konsertti- sekä studioäänityksiä Yleisradiolle sekä pianistina
että laulajana. Keväällä 2019 julkaistiin Antti Vahtolan ja klarinetisti Mikko Raasakan
suomalaista musiikkia klarinetille ja pianolle sisältävä CD-levy ”Unknown -
Tuntematon”.
