---
title:  Puhutaanks suomee?
lang:   fi
layout: event
logo:   contain
categories:
  - fi
  - events
custom-date: "20.10, 3.11, 10.11, 16.11.2015"
media:  /assets/events/20151020/cover.jpg
address: Suvantokatu 13, 2 krs, 33100 Tampere
---

Olet ehkä huomannut, että suomalaiset puhuvat vähän eri tavalla kuin suomen kielen oppikirjassa. Suomen puhekielen kurssilla harjoitellaan puhekielen tavallisia muotoja ja tehdään tutuksi arkipäivän fraaseja. Aiheita ovat myös mm. tervehdykset, Tampereen murre, koulun ja työelämän kieli sekä kirosanat. Kurssilla on paljon harjoituksia ja vapaata juttelua. Opetuskieli on suomi, mutta opettajat osaavat auttavasti romaniaa ja englantia.

Kurssin aikataulu: 20.10, 3.11, 10.11, 16.11.2015 klo 18:00 – 19:30 (8 tuntia)

### Opettajat:

_Outi Hassi_ opettaa suomea ja viestintää Hämeen ammattikorkeakoulussa. Hän on käynyt monta kertaa Romaniassa ja opiskelee romaniaa Elenn Stirbun ryhmässä kansalaisopistossa.

_Marika Viitanen_ opettaa suomea toisena kielenä, äidinkieltä ja yhteiskunnallisia aineita Tampereen seudun ammattiopistossa. Hän on kiinnostunut Romanian kulttuurista ja opiskelee myös romaniaa kansalaisopistossa.

### Ohjelma:

1. kerta  
<q>Kukas sää oot?</q>  
tutustuminen  
		tervehdykset  
		puhuttelut  
		kommunikaation säännöt, kulttuurierot  
		pronominit  
		verbintaivutus

2. kerta  
<q>Sairaan siistii</q>  
adjektiivit, kuvailu  
		lyhennykset  
		englannin vaikutus  
		nuorisokieli  

3. kerta  
<q>Sommoro!</q>  
Tampereen murre  
		Miesten ja naisten kieli  
		täytesanat  
		kirosanat  

4. kerta  
<q>Tässon sun soppari!</q>  
Työpaikan kieli  
		Asiointikieli  
		Lasten kieli  
		Eläinten puhuttelu

Hinta: 20e

Kurssi on ilmainen yhdistyksen jäsenille. 

Ilmoittautuminen 12.10. saakka sähköpostitse: tampereen.suomi.romania@gmail.com

12 paikkaa
