---
title: 'Tampereen Suomi-Romania ry:n sääntömääräinen kevätkokous 2019'
lang: fi
layout: event
categories:
  - fi
  - events
time: '18:00-19:00'
media: /assets/logo.jpg
logo: contain
address: Kulttuuritalo Laikku, 3krs. kokoustila Viita, Keskustori 4
address-url: https://maps.google.com/?q=Keskustori+4&entry=gmail&source=g
---

Lämpimästi tervetuloa, tarjoamme kahvia ja keksejä siinä ohessa kun käydään läpi vuoden 2018
tilinpäätös ja toimintakertomus. Lisäksi käymme läpi yhdistyksen sääntöjä, tarkoituksena päivittää
niitä nykyisiin tarpeisiimme sopiviksi. Sovitaan, osallistummeko ravintolapäivään toukokuussa ja
puhumme myös muista vuoden 2019 tapahtumista. Tervetuloa siis mukaan, voit tulla vain
kuuntelemaan, äänestämään ja vaihtamaan kuulumisia, tai jos haluat, ilmoittautua mukaan
järjestämään tapahtumia!

Esityslista:

1. kokouksen avaus
1. valitaan kokouksen puheenjohtaja, sihteeri, kaksi (2) pöytäkirjantarkastajaa ja tarvittaessa kaksi
   (2) ääntenlaskijaa
1. todetaan kokouksen laillisuus ja päätösvaltaisuus
1. hyväksytään kokouksen esityslista
1. esitetään tilinpäätös, vuosikertomus ja tilintarkastajien lausunto
1. päätetään tilinpäätöksen vahvistamisesta ja vastuuvapauden myöntämisestä hallitukselle ja muille
   vastuuvelvollisille
1. käsitellään aloitteet ja hallituksen niistä antamat lausunnot
1. yhdistyksen sääntöjen muuttaminen, kohdat:
   - **2 § Yhdistyksen tarkoitus**  
     Haluamme muuttaa kohtaa jossa puhutaan Brasovista, koskemaan Romaniaa yleisesti.
   - **3 § Toimintamuodot**  
     Lisäisimme toimintamuodoksi liikunnan
   - **10 § Yhdistyksen kokoukset ja koollekutsuminen**  
     Haluamme muuttaa kevätkokoukselle määrättyä ajankohtaa maaliskuun lopusta huhtikuun loppuun.
1. käsitellään muut kokouksessa mainitut asiat
