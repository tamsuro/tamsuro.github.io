---
title:  Pikkujoulu
lang:   fi
layout: event
categories:
  - fi
  - events
time:  "17:00 – 20:30"
address: Suvantokatu 13. 2. krs, Tampere
media:  /assets/event-logos/tonttu.png
---

Nyt on kulunut yksi vuosi siitä, kun yhdistyksemme on uudelleen aktivoitunut. Sydämelliset kiitokset Teille kaikille, jotka olette olleet mukana kuluneen vuoden aikana yhdistyksen järjestämissä tapahtumissa - joita ensi vuonna saamme toivottavasti tarjottua vielä enemmän. Ennen ensi vuotta meillä on kuitenkin ilo kutsua teidät yhdistyksen pikkujoulujuhlaan.

Ohjelmassa meillä on Elennin ja lasten esittämä pieni joulutarina sekä Carinan ja Hannan järjestämä askartelutuokio, jossa on mahdollista leipoa ja koristella piparkakkuja sekä tehdä perinteisiä joulukoristeita. Myös itse joulupukki on lupautunut pistäytymään pikkujouluihin jossakin vaiheessa. Tätä varten pyydämme ottamaan mukaan, paitsi paljon iloista mieltä, myös pienen joulupaketin, arvoltaan enintään 2 euroa. Paketti laitetaan säkkiin juhlaan saapuessa, ja myöhemmin joulupukki jakaa lahjat satunnaisesti.

Yhdistys tarjoaa ilmaiseksi kahvia, teetä, mehua, pipareita, glögiä ja kakkua. Osallistujat voivat myös halutessaan tuoda tullessaan jotakin pientä naposteltavaa, syötävää tai juotavaa, yhteiseen pöytään.

Järjestelyihin liittyvistä syistä pyydämme teitä vahvistamaan osallistumisenne 30. marraskuuta mennessä [linkistä](http://doodle.com/yakxq8w88afx4rup).