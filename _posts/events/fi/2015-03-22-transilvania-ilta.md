---
title:  Transilvania-Ilta
lang:   fi
layout: event
categories:
  - fi
  - events
time:  "17:00"
media: /assets/events/20150322/cover.jpg
address: Suvantokatu 13, Tampere
---

Tampereen Suomi-Romania-yhdistys kutsuu teidät tarun ja todellisuuden Transilvaniaan. Luvassa on kaksi esitelmää eräästä Euroopan kiehtovimmasta seudusta:

Matka metsien taa: Mikä on Transilvanian todellinen henki? On syytä kurkata satujen usvaisen verhon taakse ja sulkea korvat hetkeksi susien ulvonnalta. Luvassa on tarinoita, kuvia ja musiikkia matkalta Transilvaniaan ja takaisin. Tarinoiden ohessa esitetään romanialaista populaari- ja kansanmusiikkia. Esitelmän pitää seudulla monta kertaa käynyt Kim Calonius.

Dracula historiassa ja fiktiossa: Mitä yhteistä Vlad Seivästäjällä ja kreivi Draculalla oikeasti on? Mistä Bram Stoker löysi kirjalleen nimen? Miten Vlad III Dracula liittyy näyttelijä Gary Oldmaniin, rock-yhtye Kasabianiin ja joukkomurhaaja Anders Breivikiin? Näihin ja moniin muihin kysymyksiin vastaa Draculaa University College Londonissa tutkinut Stefan Smirnov. 

Tarjoamme kahvia, teetä, mehua ja pientä syötävää, mutta olemme iloisia, jos haluatte tuoda jotain mukananne tarjoilupöytäämme.

Vapaa pääsy!

Ilmoittautuminen: Jos olet kiinnostunut osallistumaan tapahtumaan ole hyvä ja käy rekisteröitymässä tällä [sivulla](http://doodle.com/bn9syx3unh24dq73) ennen maaliskuun 15.

Lämpimästi tervetuloa!