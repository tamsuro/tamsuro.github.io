---
layout: post
title:  "Matkailua Romaniassa - tapahtuma"
author: Jani Pahla
lang:   fi
cover: /assets/news/20141207/anna.jpg
categories:
  - fi
  - news
---

Järjestimme syyskuun lopussa ”Matkailua Romaniassa” -tapahtuman, jossa muutamat jäsenistämme pitivät lyhyet esitykset omista kokemuksistaan. He kertoivat kuluneen vuoden aikana tehdyistä matkoista Romaniaan tai yleisesti matkailuistaan Romaniassa. Esittäjinä olivat Meeri, Anna, Immo ja Mircea.

Näimme neljä toisistaan mukavasti poikkeavaa näkökulmaa Romaniasta. Meerin matka oli matkatoimiston järjestämä bussimatka Bulgariasta Romanian kaakkoisosiin ja Transilvanian alueelle maan keskiosiin. Matka oli Meerin mielestä hieman liiankin tarkkaan suunniteltu ja aikaa yksittäisiin kohteisiin ja nähtävyyksiin jäi hiukan liian vähän. Tämä on selkeästi kustannustehokkaan bussimatkailun nurjia puolia, mutta näkemistä riitti ja sokerina pohjalla oli vierailu Mustanmeren rantakohteessa. Anna kertoi jo useasti matkailleensa Clujin kaupungissa ja sen lähiympäristössä. Kavereiden kanssa oli löytynyt jo selkeästi ”vakkaripaikkoja”, joissa tulee aina käytyä, mutta Clujista löytyy aina myös jotain uutta. Varsinkin nuoremmalle väelle on tarjolla paljon tekemistä Clujin ollessa Tampereen tavoin vahvasti opiskelijakaupunki.

<div class="row">
  <div class="col-md-6">
    {% include figure.html caption="Meeri" src="/assets/news/20141207/meeri.jpg" class="landscape" %}
  </div>
  <div class="col-md-6">
    {% include figure.html caption="Anna" src="/assets/news/20141207/anna.jpg" class="landscape" %}
  </div>
</div>

Immon esitys valaisi yleisöä miehen runoillessa jo monen vuoden matkailukokemuksistaan Romaniassa ja varsinkin puolisonsa kotikaupungissa Iaşissa, joka sijaitsee maan koillisosissa lähellä Moldovan rajaa. Romaniassa matkailu on Immolle jo tuttua puuhaa, joten hänen esityksenä avasi yleisölle myös näkökulmaa paikallisten elämäntyylistä ja asenteista, joita hän selkeästi arvostaa. Mircea kertoi tämän kesän matkastaan, joka alkoi kaupungista nimeltä Drobeta Turnu Severin, joka on myös hänen synnyinkaupunkinsa. Mircea tunnustaa, että on vaikea kuvitella kesää ilman että näkee omaa kotimaatansa. Matkalla Mircea ja hänen perheensä käy Piteştin ja Bucovinan kaupungeissa. Näimme paljon kauniita kuvia alueen luonnosta ja kuulimme alueen historiasta mielenkiintoisia yksityiskohtia. Miehen intohimoinen esitys oli hauskaa seurattavaa, ja rakkaus omaa maata kohtaan ei jäänyt epäselväksi.


<div class="row">
  <div class="col-md-6">
    {% include figure.html caption="Immo" src="/assets/news/20141207/immo.jpg" class="landscape" %}
  </div>
  <div class="col-md-6">
    {% include figure.html caption="Mircea" src="/assets/news/20141207/mircea.jpg" class="landscape" %}
  </div>
</div>

Niille, jotka eivät ole vielä Romaniassa käyneet, tapahtuma oli hieno tilaisuus nähdä ja kuulla, millaista Romaniassa matkustelu on. Esityksissä kuultiin ja nähtiin mahtavia esimerkkejä maan eri alueiden paikallisista ruokaherkuista ja nähtävyyksistä. Monet jäsenistämme käyvät Romaniassa tasaisesti vuodesta toiseen, ja heille tapahtuma varmasti toi mieleen samanlaisia muistelmia vanhoista matkoista sekä toi esille vinkkejä tuleville matkoille uusien kiinnostavien kohteiden muodossa.
