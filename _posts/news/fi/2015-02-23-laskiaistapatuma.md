---
layout: post
title:  Parempaa säätä ei olisi yhdistyksen laskiaistapahtumalle voinut toivoa!
author: Carina Qvick-Kansanaho
lang:   fi
cover: /assets/news/20150223/cover.jpg
categories:
  - fi
  - news
---

Laskiaissunnuntai valkeni Pirkanmaalla hyvin aurinkoisena ja yllättävän kipakoissa pakkaslukemissa (-10 astetta). Parempaa säätä ei olisi yhdistyksen laskiaistapahtumalle voinut toivoa! Kello yksitoista saapui Tampereen Sorsapuistoon yhdeksän innokasta lasta vanhempineen ynnä pulkkineen ja liukureineen. Puistoon oli rakennettu hieno loppukaarrokseen päättyvä jäämäki, jossa sulassa sovussa laskivat niin pienet kuin vähän isommatkin huimapäät. Ilma oli sen verran viileä, että se kannusti pysymään liikkeessä, ja niin sitä saatiin lämpöä lihaksiin kipuamalla rinnettä ylös ja koettiin vauhdin hurmaa laskiessa alas mäkeä. Tyyli oli vapaa ja luisto mitä parhain!!

<div class="row">
  <div class="col-md-4">
  {% include figure.html src="/assets/news/20150223/1.jpg" class="landscape" %}
  </div>
  <div class="col-md-4">
  {% include figure.html src="/assets/news/20150223/2.jpg" class="landscape" %}
  </div>
  <div class="col-md-4">
  {% include figure.html src="/assets/news/20150223/5.jpg" class="landscape" %}
  </div>
  <div class="col-md-2">
  </div>
  <div class="col-md-4">
  {% include figure.html src="/assets/news/20150223/3.jpg" class="landscape" %}
  </div>
  <div class="col-md-4">
  {% include figure.html src="/assets/news/20150223/4.jpg" class="landscape" %}
  </div>
</div>

Tapahtuman kruunasi tietysti yhdistyksen järjestämä herkullinen tarjoilu - Hannalla oli mukanaan ihania uunituoreita laskiaispullia, joita jokainen sai täyttää itse makunsa mukaan hillolla ja kermavaahdolla, ja lisäksi tarjolla oli mukavasti lämmittävää kuumaa mehua. Kaikki nauttivat tarjoiluista sydämensä kyllyydestä - lasten silmät loistivat kilpaa auringon kanssa, kun pullia sai syödä ihan niin paljon kuin vain jaksoi - ja tästä huolimasta herkkuja olisi riittänyt vielä paljon isommallekin laskettelujoukolle...

<div class="row">
  <div class="col-md-6">
  {% include figure.html src="/assets/news/20150223/7.jpg" class="landscape" %}
  </div>
  <div class="col-md-6">
    {% include figure.html src="/assets/news/20150223/8.jpg" class="landscape" %}
  </div>
</div>

Viereinen leikkipuistoalue tarjosi aktiiviselle joukollemme lisää liikuntamahdollisuuksia, ja rohkeimmat kiipesivät korkean "hämähäkinverkon" huipulle saakka. Aika kului hyvässä seurassa kuin siivillä, monet kiitokset järjestäjille ja kaikille mukanaolijoille! Ensi vuonna uudelleen?!

<div class="row">
  <div class="col-md-4">
  {% include figure.html src="/assets/news/20150223/9.jpg" class="landscape" %}
  </div>
  <div class="col-md-4">
  {% include figure.html src="/assets/news/20150223/10.jpg" class="landscape" %}
  </div>
  <div class="col-md-4">
  {% include figure.html src="/assets/news/20150223/11.jpg" class="landscape" %}
  </div>
</div>