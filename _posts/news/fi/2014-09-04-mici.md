---
layout: post
title:  Mici Beach BBQ
author: Raluca Cenan-Niemi
lang:   fi
categories:
  - fi
  - news
---

Elokuun 2. päivä 2014 vietettiin hauska ja iloinen päivä herkkujen parissa ja mahtavassa seurassa. Paikka oli Roine-järven Liuksialan ranta Kangasalla. Pienellä ja hurmaavalla rannalla vietimme koko päivän, aamusta iltaan, grillaamassa, keskustelemassa, kahvittelemassa, uimassa ja leikkimässä lasten kanssa. Osallistujia oli meidän yhdistyksen jäseniä Tampereelta ja Kangasalta, sekä yhdistyksen ystäviä jopa Helsingistä asti, kun ystäviämme pääkaupungissa sijaitsevasta Project4Romania -yhdistyksestä tuli käymään. Myös Romanian suurlähettiläs vaimoineen poikkesi tapahtumassamme ja toi meille terveisiä sekä laatikollisen viiniä.

Mitä siellä syötiin? Muistatteko mitä ”mici” tai ”mititei” ovat? Ne ovat pitkulaisia jauhelihapyöryköitä, joiden maun ja tuoksun ansiosta hurmasimme väkeä ravintolapäivänä viime toukokuussa Tampereen keskustassa. Meidän ”micimestarit” Doina ja Jani valmistivat ja grillasivat meille maukkaita mititeitä salaatin, sinapin ja leivän kera. Myös muut jäsenet toivat pullia, humusta ja pikkuleipiä kaikille maisteltaviksi. Oli tietysti mahdollista grillata myös omia ruokiaan. Pitää samalla mainita, että Carinan pullat olivat suurlähettilään mielestä herkkua. Ehkä niillä voisimme houkutella suurlähettilään takaisin Tampereelle seuraavankin kerran. Ja koska sattui niin, että kolmella yhdistyksen jäsenillä oli juuri ollut tai oli kohta tulossa syntymäpäivä, heille laulettiin onnittelulaulu suomeksi ja romaniaksi. Luonnollisesti söimme myös herkullista synttärikakkua.

Lähdimme rannalta vasta illalla, kun kahvit oli juotu, ruoat syöty, uinnit uitu, keskustelut käyty ja lapset valmiit sänkyyn. Sen pituinen se.