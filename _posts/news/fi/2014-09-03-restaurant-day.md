---
layout: post
title:  "Grill Transylvania: todellinen menestys"
author: Immo Syrjäläinen
lang:   fi
categories:
  - fi
  - news
---

Toukokuussa: Ravintolapäivä! Pystytimme Koskipuistoon Grill Transylvania -nimisen pop-up ravintolan, jossa tarjosimme romanialaisia perinneherkkuja kaikille, jotka niitä halusivat ostaa – ja asiakkaitahan riitti! Vaikka puistossa oli muitakin kauppiaita myymässä omia herkkujaan, niin meillä oli asiakkaita välillä pitkäksikin jonoksi asti. Päätuotteemme, grillatut mici-lihapötköt, myytiin loppuun vajaassa puolessatoista tunnissa ja salaatit sekä makeat herkutkin alkoivat olla loppu jo pari tuntia avaamisen jälkeen. Tapahtuma oli kokonaisuudessaan todellinen menestys: kaikki meni kaupaksi paljon nopeammin kuin uskalsimme odottaa, asiakkaat ylistivät maukkaita ruokiamme, saimme romanialaiselle kulttuurille sekä yhdistyksellemme näkyvyyttä, ja nautimme kesäisestä päivästä. Ainoa asia mikä hiukan harmittaa on se, että emme valmistaneet enemmän ruokaa myytäväksi. Ehkä ensi kerralla varaudumme suuremmalla määrällä…

<!-- Katso kuvia [täältä](/fi/gallery/2014/05/17/restaurant-day.html). -->