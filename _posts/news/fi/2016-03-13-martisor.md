---
layout: post
title:  Marțișor- askartelua aurinkoisena sunnuntaina KV-keskuksella
author: Anne Alalantela
lang:   fi
date:   2016-03-13 18:00
cover:  /assets/news/20160313/martisor/cover.jpg
categories:
  - fi
  - news
---

Tutuiksi tulleissa tiloissamme Kansainvälisellä Toimintakeskuksella järjestimme koko perheen askartelutapahtuman 28.2.2016. Askartelupöydissä innostuneiden lasten käsissä sakset ja maalit vilahtelivat ja koristeet löysivät paikkansa, useimmiten ihan neuvomattakin. Kyllä lasten mielikuvitus on ihmeellinen, ja toivottavasti heidän tekemänsä Marțișorit ilahduttavat nyt rakkaita naisia lähipiirissä: äitejä, mummuja, kummeja ja ystäviä. Oma poikani toi minulle itse keksimänsä kortin, jossa kylläkin seikkaili perhosen asemesta jonkun pelin hahmo nimeltä Destroyer...mutta ei se mitään, kun korttia kiersi punavalkoinen nauha, joka on Marțișorin tunnusmerkki.

<div class="photos-grid" data-columns>
  <img src="/assets/news/20160313/martisor/martisor1.jpg">
  <img src="/assets/news/20160313/martisor/martisor2.jpg">
  <img src="/assets/news/20160313/martisor/martisor3.jpg">
  <img src="/assets/news/20160313/martisor/martisor4.jpg">
  <img src="/assets/news/20160313/martisor/martisor5.jpg">
  <img src="/assets/news/20160313/martisor/martisor6.jpg">
</div>
<div class="clear"></div>
 
Kiitos kaikille paikalla olijoille, lapsille ja vanhemmille! Osallistujia oli hiihtolomien alkamisesta huolimatta melkein neljäkymmentä, ja se oli ihan sopivasti, koska ehti jutellakin. Hyvää Marțișoria kaikille ja sylin täydeltä rakkautta tähän vuoteen!
 
Photo credits: Adriana Vasilache ja Vlad Stirbu.
 
Lisää kuvia tapahtumasta. Powered by [Photostovis](http://photostovis.com).

{% include photostovis.html src="https://photostovis.net/tsry/?key=0F2252FDF4272AD9C181D59C0F4A16E594A520FB56EA988CB786E104&embedded=1" %}
 