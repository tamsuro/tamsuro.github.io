---
layout: post
title:  Romanialaisia Elokuvia Tampereella
lang:   fi
date:   2018-08-12
cover:  /assets/news/niagara.jpg
categories:
  - fi
  - news
---

Romanialaisia elokuvia Tampereella" on yksi viidestä tapahtumasta, jotka Tampereen Suomi - Romania yhdistys järjestää tänä vuonna. Tapahtumien tarkoituksena on juhlia kulunutta 100 vuotta Suuresta liitosta, jolloin Romanian valtio syntyi. Tapahtuman kautta tamperelaiset pääsevät tutustumaan romanialaiseen elokuvataiteeseen sekä muihin Romanian kulttuurisiin näkökohtiin. Tapahtumassa on neljä viimeaikaista romanialaista elokuvaa Transilvania International Film Festival -festivaalista.

### Japanilainen koira

<i class="fa fa-calendar"></i> 1.09.2018 <i class="fa fa-clock-o"></i> 16:30

Kun Costache Modun kylään iskee tulva, hän menettää talonsa, elämäntyönsä ja vaimonsa Marian. Vanha Costache ei suostu myymään maatilkkuaan, sillä tontin lisäksi hänellä on vain etääntynyt poika Tokiossa. Kun Ticu kuulee äitinsä kuolemasta, hän saapuu yllättäen kotiin japanilaisen vaimonsa ja 7-vuotiaan poikansa kanssa. Perhe yrittää taivutella Costachea mukanaan Japaniin, mutta helppoa se ei ole. Câinele japonez on herkkä elokuva sovinnosta.

<iframe width="560" height="315" src="https://www.youtube.com/embed/ghNAZtYg6Rg" frameborder="0" allow="autoplay; encrypted-media" allowfullscreen></iframe>

### Kaksi lottokuponkia

<i class="fa fa-calendar"></i> 6.09.2018 <i class="fa fa-clock-o"></i> 16:30

Două lozuri on komedia kolmesta epätoivoisesta maalaisesta, joille iskee kova rahapula. Hädässään kolmikko turvautuu yksinkertaiseen ratkaisuun: he ostavat lottokupongin. Dragoș Bucurin, Dorian Boguțăn ja Alexandru Papadopolin näyttelemä poppoo saa päävoiton, mutta sekään ei riitä, kun voittotosite varastetaan.

<iframe width="560" height="315" src="https://www.youtube.com/embed/j6GvCvAS22Q" frameborder="0" allow="autoplay; encrypted-media" allowfullscreen></iframe>

### Aferim!

<i class="fa fa-calendar"></i> 8.09.2018 <i class="fa fa-clock-o"></i> 16:30

Vuonna 1835 aatelismiehen tiluksilta karkaa romaniorja, jolla on ollut suhde miehen vaimon kanssa. Jahtiin palkataan poliisimies Zapciul Constadin yhdessä poikansa kanssa. Suuren Valakian alueelle sijoittuva historiallinen Aferim! on yksi viime vuosien suurimpia romanialaisia elokuvatuotantoja.

<iframe width="560" height="315" src="https://www.youtube.com/embed/mmTYOY_jQWc" frameborder="0" allow="autoplay; encrypted-media" allowfullscreen></iframe>

### Koirat

<i class="fa fa-calendar"></i> 13.09.2018 <i class="fa fa-clock-o"></i> 16:30

Roman on kaupunkilaisnuori, joka perii isoisältään maata syrjäisestä maalaiskylästä Ukrainan rajalta. Dobrogean maisemissa hänelle selviää, että isoisä onkin ollut paikallinen rosvopäällikkö. Jotta Roman voi myydä perintönsä, hänen pitää tavata karismaattinen ja rakastettava tataarivaras Samir. Samaan aikaan paikallispoliisi Hogas tutkii irti leikatun jalan tapausta, joka todellisuudessa on vain veruke kostaa elinikäiselle vihamiehelle.

<iframe width="560" height="315" src="https://www.youtube.com/embed/J2KznXCOT6M" frameborder="0" allow="autoplay; encrypted-media" allowfullscreen></iframe>
