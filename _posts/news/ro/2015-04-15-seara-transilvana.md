---
layout: post
title:  Moldova ne duce în Transilvania. Prin Valahia
author: Elenn Grațiela Știrbu
lang:   ro
cover: /assets/news/20150415/cover.jpg
categories:
  - ro
  - news
---

Duminică pe 22 martie asociația noastră a avut porțile deschise în Suvantokatu pentru toți cei interesați de Transilvania și de Dracula. Și participanții nu s-au lăsat așteptați ci au venit în număr mare, în jur de 50 de oameni mari și chiar și mai mici, din Tampere și împrejurimi dar și din Helsinki.

Tema a fost generoasă și cei doi vorbitori, Kim și Stefan ne-au purtat pe urmele legendelor în Transilvania și Valahia, ne-au vorbit cu aplomb despre călătorii, oferta culinară locală, concerte rock, prieteni făcuți ad-hoc în România, istorie, literatură, filmologie, muzică, cultură populară… Ba chiar unul dintre ei, Kim, ne-a povestit și despre partea româneasco-moldovenească a arborelui său genealogic și ne-a cântat la chitară cântece tradiționale românești.

<div class="row">
  <div class="col-md-6">
    <div class="col-md-11">
    {% include figure.html src="/assets/news/20150415/poza1.jpg" class="landscape" %}
    </div>
    <div class="col-md-11">
      {% include figure.html src="/assets/news/20150415/poza2.jpg" class="landscape" %}
    </div>
  </div>
  <div class="col-md-6">
    {% include figure.html src="/assets/news/20150415/poza3.jpg" class="landscape" %}
  </div>
</div>

Cât despre Vlad Țepeș, ce personaj ar fi putut fi mai fascinant și mai potrivit contextului nostru actual decât domnitorul Valahiei născut în Transilvania, cu mamă moldoveancă, crescut ca ostatic la poarta otomană de la 11 la 17 ani, văr cu Ștefan cel Mare, căsătorit (și) cu unguroaică din familia lui Matei Corvin… Și dacă vorbim și despre dublura sa iconică, vampirul Dracula, am trecut deja de la multicultural la universal. 

<div class="row">
  <div class="col-md-4">
  {% include figure.html src="/assets/news/20150415/poza4.jpg" class="landscape" %}
  </div>
  <div class="col-md-4">
  {% include figure.html src="/assets/news/20150415/poza5.jpg" class="landscape" %}
  </div>
  <div class="col-md-4">
  {% include figure.html src="/assets/news/20150415/poza6.jpg" class="landscape" %}
  </div>
</div>

Despre protagoniștii serii câteva cuvinte, Kim Calonius și Stefan Smirnov, respectiv vicepreședintele și președintele asociației [Suomi-Moldova](http://suomi-moldova.fi). Pe Kim l-am întâlnit acum un an, și așa l-am văzut prima dată, cântând la chitară Săracă inima mea. Ne-a cucerit pe toți într-o clipită. Eram cu familia mea și a Hannei, prietena care aflase despre evenimentul respectiv din Toijala, organizat de [Suomi-Romania-Seura](http://www.srs.suntuubi.com/). Noi tocmai înnodasem firul asociației noastră din Tampere și primul lucru la care m-am gândit a fost că mi-ar plăcea să-l aducem și la Tampere pe Kim! Când ne-am prezentat am băgat de seamă că nu vorbește limba lui Caragiale, doar cântă cu patos românesc. Apoi l-am cunoscut și pe Stefan, cu care am vorbit prima dată pe Skype, unde am și pregătit de altfel împreună un recital Eminescu în română și finlandeză pentru un eveniment de-al lor organizat cu ocazia Zilei limbii române.

<div class="row">
  <div class="col-md-3">
  </div>
  <div class="col-md-6">
  {% include figure.html src="/assets/news/20150415/poza7.jpg" class="landscape" %}
  </div>
</div>

Prevăd că vom lucra în continuare cu drag și spor cu asociația Finlanda-Moldova, și de asemenea și cu celelate asociații culturale și de prietenie Finlanda-România, sunt sigură că rezultatele vor fi întotdeauna pe măsură.

Mulțumim lui Kim și lui Stefan și tuturor participanților și sperăm să vă chemăm în curând și la o Seară moldovenească și una oltenească!

<div class="row">
  <div class="col-md-1">
  </div>
  <div class="col-md-5">
  <iframe width="100%" height="315" src="https://www.youtube.com/embed/E7tmz-6aOPA" frameborder="0" allowfullscreen></iframe>
  </div>
  <div class="col-md-5">
      <iframe width="100%" height="315" src="https://www.youtube.com/embed/OOerOOHE8FQ" frameborder="0" allowfullscreen></iframe>
  </div>
</div>

Photo credits: Anne Alalantela