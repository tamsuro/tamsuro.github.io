---
layout: post
title: Zilele filmului românesc în Tampere
lang: ro
date: 2019-09-07
cover: /assets/news/20190828.jpg
categories:
  - ro
  - news
---

Seria de evenimente Toamnă culturală românească în Finlanda se deschide cu Zilele filmului românesc: 5 filme românești de excepție proiectate la Cinematograful de Artă Niagara în perioada 7 – 20 septembrie.

### Sâmbătă 7.09.2019

16:00 Deschiderea Zilele filmului românesc în Tampere  
17:00 Filmul 6,9 pe scara Richter (audio română, subtitluri engleză)  
Premiul Gopo 2018 la cinci categorii

### Miercuri 11.09.2019

17:00 Filmul Moromeții 2 (audio română, subtitluri engleză)  
Premiul Gopo 2019 la 9 categorii, printre care și Cel Mai Bun Film

### Vineri 13.09.2019

17:00 Filmul Povestea unui pierde-vară (audio română, subtitluri engleză)  
Premiul Uniunii Cineaștilor din România pentru cel mai bun scenariu 2019

### Marți 17.09.2019

17:00 Filmul Un pas în urma serafimilor (audio română, subtitluri engleză)  
Premiul audienței 2019 Annonay International Festival of First Films  
Cel mai bun scenariu 2018 Festivalul Internațional de Film București  
Premiul Gopo 2018 la 8 categorii, inclusiv Cel mai bun film  
Premiul Uniunii Cineaștlor din România 2018 la 2 categorii

### Vineri 20.09.2019

17:00 Filmul România neîmblânzită Untamed Romania (audio engleză)
Proiecție realizată cu sprijinul Ambasadei României în Republica Finlanda

Vă așteptăm în număr cât mai mare!

Prețul biletelor este de 6 euro pe proiecție, puteți cumpăra biletele online de pe site-ul
[cinematografului](https://www.arthousecinemaniagara.fi) sau înainte de începerea filmului la
cinematograf.

## _Despre filme_

### 6,9 pe scara Richter

Un tânăr actor de teatru navighează cu greu între un rol complicat într-un spectacol de musical, o nevastă geloasă până la depresie și obsesia marelui cutremur devastator, anunțat ca iminent de toți „experții”. Însă adevăratul cutremur pentru el se dovedește a fi reapariția intempestivă a propriului său tată, după decenii de absență. Manipulator și amoral, tatăl se instalează în universul fiului, confiscându-l cu totul și bulversându-i existența. Tony-actorul, soția sa instabilă psihic, tatăl hedonist și frumoasa (deși mult prea tânăra) iubită a acestuia, evoluează împreună într-un cadril tragi-comic, în așteptarea unui dezastru seismic și a unei premiere teatrale unde, cel puțin în intenții, toată lumea râde, cântă și dansează.

<iframe width="560" height="315" src="https://www.youtube-nocookie.com/embed/ZwCynlcm1PM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

### Moromeții 2 

Filmul continuă povestea familiei lui Ilie Moromete, din satul din Câmpia Dunării, și îl are în
prim-plan pe mezinul Niculae. Peste lumea pe care o cunoșteau, în care cel mai important
lucru era să ai pământ pe care să-l muncești, trecuse un război. Toată ordinea vieții lor se
schimbă o dată cu venirea noului regim, care propovăduiește egalitatea. Se șterg diferențele
într-un mod forțat și violent, iar albul devine negru, și invers.
Anii 1945-1946 îl găsesc pe Ilie Moromete îmbătrânit, dar încă în putere. Între el și cea de-a
doua soție, Catrina, tensiunile continuă. Reproșurile au legătură cu pământul, copiii din prima
căsătorie ai lui Ilie, și cu gelozia femeii. Doi dintre fiii cei mari ai lui Moromete sunt plecați la
București. Unul a murit, iar cel mic făcuse deja trei clase la liceu și se oprise înainte de ultimul
an, din motive financiare. Niculae își dorește cel mai mult pe lume să învețe și să își termine
școala. El este cel care va scrie mai tîrziu despre vremurile noi și cele vechi.
Promisiunile lumii noi, în care totul e posibil dacă te înregimentezi, îl vor pune la încercare pe
Niculae, care va deveni ziarist și scriitor.

<iframe width="560" height="315" src="https://www.youtube-nocookie.com/embed/DFxFDQyTs3Y" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

### Povestea unui pierde-vară

Petru este un profesor de matematică de la Politehnică care se află într-o relație deschisă cu
Irina și de care vrea să se despartă pentru că nu poate ajunge la orgasm cu ea atunci când
fac sex. Când Irina află că e însărcinată, Petru se răzgândește brusc și decide să ia în serios
relația cu Irina, însă ea nu e foarte convinsă de intențiile lui. Între timp, Petru o întâlnește pe
Sînziana, o fată pe care o meditează la matematică pentru examenul de la Politehnică

<iframe width="560" height="315" src="https://www.youtube-nocookie.com/embed/M9WR9Ug7JpA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

### Un pas în urma serafimilor

Filmul spune povestea lui Gabriel, un adolescent care își dorește să devină preot și intră într-
un seminar teologic ortodox. Inițial încearcă să se adapteze mediului, dar în cele din urmă își
dă seama că sistemul este complet corupt și abuziv; nu după multă vreme, el și alți trei colegi
sunt etichetați de consiliul școlii drept elevi-problemă. Prinși în lupta pentru putere între un
preot incoruptibil, dar abuziv, și un profesor laic viclean și corupt, elevii învață că minciuna,
furtul, manipularea și trădarea sunt aptitudini pe care trebuie să și le însușească pentru a
rezista în seminar.

<iframe width="560" height="315" src="https://www.youtube-nocookie.com/embed/wqC19z8Ayr8" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

### România neîmblânzită

Adânc în inima Europei sălășluiește o neașteptată sălbăticie, casă a unei incredibile varietăți 
de ecosisteme. Lanțuri muntuoase vaste, păduri străvechi și întinderi mari de apă constituie
habitate pentru multe specii iconice ale continentului.
De la versanții împăduriți ai Carpaților (unde urșii, lupii și râșii cutreieră liberi și creaturi
curioase sapă tunele pe sub pământ), până la apele învolburate de vânt ale Deltei Dunării
(unde pelicanii se înalță la cer și șerpii înoată pe sub ape).
Acestea sunt locurile unde sezoanele dictează destine.
Te invităm să ni te alături într-o călătorie de cunoaștere a unui an din prețioasa și diversa
faună și floră a României. Descoperă cum fac față animalele iernilor aspre, până la
înmugurirea primelor luni de primăvară; cum trec prin pericole și devin părinți ca să ajungă la
mult așteptata vară; înainte să vină cursa toamnei și să urmeze din nou ciclul naturii...
Bun venit în România neîmblânzită!

<iframe width="560" height="315" src="https://www.youtube-nocookie.com/embed/dTZioOwZEew" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

{% include minister.html %}
