---
layout: post
title:  "În Moldova la Helsinki"
author: Florin Lohan
lang:   ro
cover: /assets/news/20160313/sd6/cover.jpeg
categories:
  - ro
  - news
---
 
Într-o frumoasă zi de februarie, trei vajnici reprezentanți ai asociației noastre (Grațiela, Anne și Florin) au pornit-o spre Helsinki ca să reprezinte Tampere, Romania, asociația, spiritul de colaborare și promovare a tot ceea ce are o legătură cu România la o întâlnire a asociației Suomi-Romania-Seura. Întâlnirea a făcut parte dintr-o serie de de prelegeri și dialoguri organizată de Suomi-Romania-Seura împreună cu alte asociații despre cultura, istoria și prezentul țărilor din zona Dunării. Seria se intitulează Studia Danubia și în seara din povestea noastră a fost vorba despre Moldova.
 
Poate vă întrebați și voi cum m-am întrebat și eu: are Moldova ieșire la Dunăre? Da, are, în cel mai sudic punct al său: Giurgiulești, acolo unde Prutul se varsă în Dunăre. Și nu pe o distanță prea mare: doar 480 de metri.
 
La înâlnire a venit o grămadă de lume, curioasă să afle mai multe despre Moldova. Curios eram și eu, pentru că prea multe lucruri nu știam. Au fost două prezentări, una din partea asociației Suomi-Romania-Seura, ținută de Anssi Vuorinen și una din partea asociației noastre, ținută de Grațiela.

<div class="photos-grid" data-columns>
  <img src="/assets/news/20160313/sd6/sd1.jpeg">
  <img src="/assets/news/20160313/sd6/sd2.jpeg">
  <img src="/assets/news/20160313/sd6/sd3.jpeg">
  <img src="/assets/news/20160313/sd6/sd4.jpeg">
</div>
<div class="photos-lonely">
  <img src="/assets/news/20160313/sd6/sd5.jpeg" class="portrait">
</div>

<div class="clear"></div>

Dincolo de istorie, pe care parțial o știm cu toții, peisajele frumoase, statuile cu Ștefan cel Mare, cavele de vin de la Cricova care alcătuiesc practic un oraș subteran, am aflat două lucruri foarte interesante:

* În 1940, când Basarabia a fost anexată URSS-ului ca urmare a pactului Ribbentrop-Molotov, mulți români din zonă au venit în România ca refugiați. Conform unora dintre ei, zonele din Basarabia din care proveneau erau mai avansate economic decat zonele din Țara Românească unde au ajuns.
* Noi le spunem „români din Moldova”, și îi considerăm români, dar în Moldova de peste Prut există identitate națională: oamenii se identifică ca fiind moldoveni. Deși când îi întrebi, limba pe care o vorbesc este româna. Și da, ne putem înțelege unii cu alții destul de ușor.
 
După întâlnire am mai rămas la un pahar de vorbă, într-o atmosferă foarte prietenoasă. Am cunoscut oameni faini în această excursie.

<div class="photos-lonely">
  <img src="/assets/news/20160313/sd6/sd6.jpeg" class="portrait">
</div>
<div class="clear"></div>
 
Mai jos mai multe poze de la eveniment. Powered by Photostovis.

<iframe class="photostovis" width="100%" height="350" src="https://photostovis.net/tsry/?key=CF58C22591E0DD94AFF485E85475257573DD2A0456EA988C17453480&embedded=1" frameborder="0" allowfullscreen></iframe>
 
 