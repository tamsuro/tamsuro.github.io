---
layout: post
title: Informații utile despre alegerile pentru Parlamentul European
lang: ro
date: 2024-05-19
logo: contain
cover: /assets/event-logos/Coat_of_arms_of_Romania.png
categories:
  - ro
  - news
---

Alegerile pentru desemnarea membrilor din România ai Parlamentului European au loc la 9 iunie 2024.

Votarea începe la ora 07,00 și se încheie la ora 22,00, ora locală.

Nu se votează prin corespondență.

În Finlanda se organizează 4 secții de votare:

- la sediul Ambasadei României, str. Stenbackinkatu nr.24, Helsinki
- la Hotelul Scandic Tampere City, str. Hameenkatu nr.1, Tampere
- la Biserica ortodoxă Sf. Alexandra, str. Yliopistonkatu nr.19, Turku
- la Hotelul Pomern, str.Norragatan nr. 10A, Mariehamn

Alegătorii europeni pot vota doar o singură listă națională, în mod concret, cetățenii români aflați în Finlanda pot desemna membrii în Parlamentul European din România sau din Finlanda, în funcție de lista electorală în care alegătorii sunt înscriși.

Cetățenii români votează în baza unui act de identitate emis de statul român, aflat în termen de valabilitate în ziua votării, respectiv carte de identitate/carte electronică de identitate/carte de identitate provizorie/buletin de identitate sau paşaport simplu/paşaport simplu electronic/paşaport simplu temporar; în cazul elevilor din şcolile militare, carnetul de serviciu militar.

Informații suplimentare:

- [Întrebări frecvente referitoare la votul în străinătate la alegerile pentru Parlamentul European din 9 iunie 2024](https://www.mae.ro/sites/default/files/file/anul_2024/pdf_2024/2024.03.26_intrebari_frecvente_parlamentul_european_2024.pdf)
- [Biroul Electoral Central](https://europarlamentare2024.bec.ro/)
- [Autoritatea Electorală Permanentă](https://www.roaep.ro/prezentare/)
- [Alegeri europene](https://elections.europa.eu/ro/)
