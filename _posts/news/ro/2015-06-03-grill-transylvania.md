---
layout: post
title:  "Grill Transylvania în Tampere de Ziua Restaurantelor"
author: Irina Pop
lang:   ro
cover: /assets/news/20150601/cover.jpg
categories:
  - ro
  - news
---

Continuând tradiția începută anul trecut, când acest eveniment a avut un mare succes, și anul acesta, la inițiativa asociației, ne-am organizat și am participat la această sărbătoare menită să încurajeze gătitul și schimburile gastronomico-culturale.

<div class="row">
  <div class="col-md-6">
    {% include figure.html src="/assets/news/20150603/intro1.jpeg" class="landscape" %}
  </div>
  <div class="col-md-6">
    {% include figure.html src="/assets/news/20150603/intro2.jpeg" class="landscape" %}
  </div>
  <div class="col-md-6">
    {% include figure.html src="/assets/news/20150603/intro3.jpeg" class="landscape" %}
  </div>
  <div class="col-md-6">
    {% include figure.html src="/assets/news/20150603/intro4.jpeg" class="landscape" %}
  </div>
</div>

Ca și anul trecut, standul asociației a fost amplasat în parcul Koskipuisto și, la fel ca și anul trecut, principala atracție a standului au reprezentat-o micii. Sute de mititei au atras cu mirosul lor îmbietor curioșii finlandezi, și nu numai finlandezi, la standul nostru. Pe langă <q>exoticul</q> mititel, asociația a pregătit și costiță la grătar, mult mai cunoscută localnicilor. Dar ei nu au ezitat să încerce mititeii și mulți s-au arătat surprinși de gustul lor aparte, dat de usturoi și boia. Micii au fost prezentați în modul tradițional românesc, cu muștar și pâine de casă, preparată de Maria și Sanda.

<div class="row">
  <div class="col-md-6">
    {% include figure.html src="/assets/news/20150603/mici-irina.jpeg" class="landscape" %}
  </div>
  <div class="col-md-6">
    {% include figure.html src="/assets/news/20150603/mici2.jpg" class="landscape" %}
  </div>
  <div class="col-md-6">
    {% include figure.html src="/assets/news/20150601/mancare5.jpg" class="landscape" %}
  </div>
  <div class="col-md-6">
    {% include figure.html src="/assets/news/20150603/costita2.jpg" class="landscape" %}
  </div>
</div>

Pe lângă preparatele la grătar, unde maeștrii au fost Vlad, Mircea, Johanna, Sanda și Vali, asociația a pregătit și alte oferte sărate, în special salată de vinete și fasole bătută, pregătite de Grațiela. În ciuda faptului ca vânăta nu este o legumă atât de cunoscută în Finlanda, salata a avut succes datorită aspectului plăcut al preparatului, la fel de atrăgătoare fiind și fasolea bătută. Ambele preparate au surprins plăcut cumpărătorii.

<div class="row">
  <div class="col-md-6">
    {% include figure.html src="/assets/news/20150603/salata-vinete.jpeg" class="landscape" %}
  </div>
  <div class="col-md-6">
    {% include figure.html src="/assets/news/20150603/coada2.jpg" class="landscape" %}
  </div>
</div>

Evident, preparatele dulci nu puteau lipsi de la un asemenea eveniment, așa cum ele sunt nelipsite de la sărbătorile tradiționale românești. Amandinele Irinei, plăcintele cu mere ale Avadorei și Adei, cozonacul Sandei precum și plăcinta cu brânză dulce a lui Mircea au ademenit cumpărătorii la standul românesc  Grill Transylvania. 

<div class="row">
  <div class="col-md-4">
    {% include figure.html src="/assets/news/20150601/mancare4.jpg" class="landscape" %}
  </div>
  <div class="col-md-4">
    {% include figure.html src="/assets/news/20150601/mancare6.jpg" class="landscape" %}
  </div>
  <div class="col-md-4">
    {% include figure.html src="/assets/news/20150601/mancare1.jpg" class="landscape" %}
  </div>
</div>

Atmosfera a fost foarte plăcută, preparatele delicioase și atât vânzătorii, cât și cumpărătorii s-au bucurat să schimbe impresii atât despre preparate, cât și despre locul lor de origine, România. Cu această ocazie, unii cumpărători au aflat că Transilvania este parte a României.  ☺ Așadar asociația a oferit nu numai delicioase produse culinare românești, dar și cunoștințe de geografie și istorie, promovând în acest fel România în orașul în care mulți membri ai asociației au ales acum să trăiască. Și toate acestea în ciuda unei vremi puțin prietenoase cu evenimentele în aer liber, dar ce importanță are vremea atunci când participanții la eveniment sunt dispuși să se distreze! Spre sfârșit am primit cu multă plăcere și vizita excelenței sale domnul ambasador Avramescu, care a venit împreună cu soția, doamna Adina Avramescu, să ne încurajeze inițiativa, să se bucure alături de noi de mirosurile românești și să ne guste o parte dintre produse, căci multe dintre ele se terminaseră deja. ☺ 

<div class="row">
  <div class="col-md-6">
    {% include figure.html src="/assets/news/20150603/poza-coada.jpeg" class="landscape" %}
  </div>
  <div class="col-md-6">
    {% include figure.html src="/assets/news/20150601/final.jpg" class="landscape" %}
  </div>
</div>

Multe mulțumiri tuturor, voluntari, clienți și suporteri!!

<div class="row">
  <div class="col-md-6">
    {% include figure.html src="/assets/news/20150603/incheiere.jpeg" class="landscape" %}
  </div>
  <div class="col-md-6">
    {% include figure.html src="/assets/news/20150603/incheiere2.jpeg" class="landscape" %}
  </div>
  <div class="col-md-6">
    {% include figure.html src="/assets/news/20150603/incheiere3.jpeg" class="landscape" %}
  </div>
  <div class="col-md-6">
    {% include figure.html src="/assets/news/20150603/incheiere4.jpeg" class="landscape" %}
  </div>
</div>

Photo credits: <a href="https://www.facebook.com/aurelian.pop.photography">Aurelian Pop Photography</a> și Adriana Vasilache.
