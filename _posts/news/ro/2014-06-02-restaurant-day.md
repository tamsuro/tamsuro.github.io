---
layout: post
title:  Transylvania Grill
author: Elenn Grațiela Știrbu
lang:   ro
categories:
  - ro
  - news
---

Ziua Restaurantelor, o inovație născută acum trei ani în Finlanda și răspândită apoi în toată lumea. Conceptul e simplu: o zi în care oricine își poate deschide un restaurant oriunde, acasă, pe stradă, în parc. Nu e nevoie de nicio formalitate, doar să înscrii restaurantul pe site-ul Restaurant Day. Pe 17 mai anul acesta au fost deschise 2719 restaurante în 35 de țări. Iar asociația noastră a avut unul dintre ele: Grill Transilvania. În meniu: mici, salată de vinete, fasole bătută și prăjituri, cafea și suc.

{% include figure.html caption="Pregătiri intense..." src="/assets/news/20140517/RP0.png" class="landscape" %}

Ideea să participăm și noi la acest carnaval culinar i-a aparținul Gwénolei, și a fost scrisă pe lista de propuneri chiar la prima întâlnire a asociației noastre.

Apoi o idee curajoasă a venit de la Jani: să facem mici! Pare riscantă, dar cine nu riscă nu câștigă, nu?
Un nume atrăgător (ideea Marikăi, supusă votului deschis), un amplasament inspirat, o descriere îmbietoare (mulțumită lui Immo), o rețetă de mici desăvârșită (grație Doinei și tatălui ei) și o muncă de echipă plină de entuziasm au făcut restul, adică succesul nostru neașteptat (dar sperat, bineînțeles). Cele mai mari emoții le-am avut cu vremea, dar am avut noroc cu prima zi însorită de vară care a picat tocmai în sâmbăta cu pricina.

De organizat pe lângă mici au fost multe, decor, activități pentru copii, publicitate, toate au mers ca unse. Artistele noastre Jenni și Anne ne-au făcut flyere și afiș plus picturi pe față, Ada și mama Ancăi ne-au donat prăjituri delicioase, Asia și Zoé au planificat și supravegheat activități amuzante pentru copii.

<div class="row">
  <div class="col-md-6">
    {% include figure.html src="/assets/news/20140517/RP1.jpg" class="landscape" %}
  </div>
  <div class="col-md-6">
    {% include figure.html src="/assets/news/20140517/RP2.jpg" class="landscape" %}
  </div>
  <div class="col-md-6">
    {% include figure.html src="/assets/news/20140517/RP3.jpg" class="landscape" %}
  </div>
  <div class="col-md-6">
    {% include figure.html src="/assets/news/20140517/RP6.jpg" class="landscape" %}
  </div>
</div>

Echipa de la tejghea a avut o primă oră super intensă după ce am deschis, iar grătarul lui Jani a sfârâit și a împarfumat tot parcul. Apoi, dat fiind că marfa s-a împuținat rapid, am putut cu toții să respirăm și să ne întâmpinăm prietenii și cunoștințele care au venit după ora 12 cu zâmbetul pe buze (dar fără mici).

<div class="row">
  <div class="col-md-6">
    {% include figure.html caption="Frontline" src="/assets/news/20140517/RP4.jpg" class="landscape" %}
  </div>
  <div class="col-md-6">
    {% include figure.html caption="Backstage" src="/assets/news/20140517/RP7.jpg" class="landscape" %}
  </div>
</div>


Experința unui restaurant românesc în centrul Tampereului a fost a fost una deosebită, faptul că am putut prezenta o bucățică (delicioasă) din țara noastră a meritat tot efortul. Iar faptul că români, finlandezi și francezi au lucrat cot la cot pentru realizarea evenimentului ne dă încredere că suntem pe calea cea bună. Deci, ce ziceați că vreți la următoarea Ravintolapäivä? Kürtőskalács?

{% include figure.html caption="La final..." src="/assets/news/20140517/RP5.jpg" class="landscape" %}

Prietena noastră de la [Kiss the Cook](http://www.kissthecook.ro) ne-a pozat în acțiune găsiți pozele în [Galerie](/ro/gallery/2014/05/17/restaurant-day.html). Mulțumim Cătălina Zaharescu Tiensuu! Mulțumim și tuturor celor care ne-au trecut pragul la Grill Transylvania, a fost o plăcere!