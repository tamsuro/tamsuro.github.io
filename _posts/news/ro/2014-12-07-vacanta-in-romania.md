---
layout: post
title:  "Dacă nu știți unde să mergeți în vacanță vara viitoare, încercați România!"
author: Doina Mucundorfean
lang:   ro
cover: /assets/news/20141207/anna.jpg
categories:
  - ro
  - news
---

Zilele însorite de vară fiind pe sfârșite, a venit timpul să ne adunăm din nou și să depănăm amintiri din timpul vacanței. Și ce temă mai potrivită am fi putut găsi pentru următorul eveniment al asociației noastre decât În România în vacanță. Pentru toți cei care cunoaștem România și am vizitat-o în nenumărate rânduri, acest eveniment a oferit un prilej minunat de a revizita măcar cu ochii minții locuri dragi. Iar pentru acei dintre noi care încă nu au avut ocazia să vadă această țară frumoasă, ce ocazie minunată să afle mai multe despre acest loc al cărui prieteni sunt chiar fără să-l cunoască îndeaproape. 

Deși nu am planificat acest lucru (că doar așa ies lucrurile cele mai bune ☺), șansa a făcut ca toate cele patru prezentări să fie făcute din patru puncte de vedere diferite și despre regiuni diferite din țară. Încă o dovadă ca orice colț din Romania ai vizita, ai avea cu siguranță povești de spus.

Mai întâi am ascultat-o pe Meeri, care a vizitat anul acesta România împreună cu fiul ei de 9 ani, Joni. Meeri studiază limba română și mai fusese în România, dar pentru Joni  a fost prima dată. Au zburat în Bulgaria și de acolo cu autocarul au vizitat: București, Sibiu, Sighișoara, Sinaia, Brașov și Constanța. Spre deliciul publicului, în timpul prezentării Joni îi șoptea din când în când, ca nu cumva să uite ceva important. Se pare că și pentru el vacanța asta a fost deosebită. Poze multe cu locuri și oameni frumoși.

<div class="row">
  <div class="col-md-4"></div>
  <div class="col-md-4">
    {% include figure.html caption="Joni se pregătește de prezentare" src="/assets/news/20141207/joni-ne-pregatim.jpg" class="landscape" %}
  </div>
</div>

A venit mai apoi rândul Annei. Anna are o prietenă în Cluj-Napoca care predă limba finlandeză la Universitate și merge destul de frecvent acolo, să-și vadă prietena, să vorbească cu studenții români în finlandeză, să se bucure de Cluj, care a devenit unul dintre orașele ei de inimă. Prezentarea ei s-a axat pe viața de noapte a tinerilor studenți, multă mâncare bună și locuri mai puțin umblate. Ea a văzut și a prezentat Romania nouă, o Românie tânără, plină de viață și voie bună care i-ar plăcea oricărui tânăr doritor de experiențe ,,faine”. Ar trebui să o întrebați pe Anna despre poiana cu activitate paranormală.

<div class="row">
  <div class="col-md-3"></div>
  <div class="col-md-6">
    {% include figure.html src="/assets/news/20141207/atentie-la-prezentare.jpg" class="landscape" %}
  </div>
</div>

Seara a continuat tot cu un finlandez, un foarte bun cunoscător al aceste țări, și anume Immo, care vorbește deja bine românește și se declară moldovean de suflet. Căsătorit fiind cu o româncă, el a vizitat țara de mai multe ori, ceea ce s-a văzut și din prezentarea lui. Accentul a fost pus pe orașul Iași pentru că soția lui este din Iași, și ca atare a fost acolo de multe ori. Immo a vorbit și despre alte locuri frumoase din Romania pe care le-a văzut, și ca un observator atent ne-a povestit și despre traiul oamenilor, evidențiind cât de deosebit este faptul că tradiții dintre cele mai vechi se păstrează încă vii. Immo ne-a aratat și poze frumoase din locuri pe care încă nu le-a văzut, dar pe care și-ar dori să le viziteze într-o zi, ca de pildă Delta Dunării. 

Seria de prezentări s-a încheiat cu Mircea, românul căruia îi place atât de mult România încât nu concepe o vară fără să o vadă. O face în special din dorința ca și copiii lui să cunoască locul de unde se trag, iar un scop mai nobil ca acesta pentru a călători rar se întâlnește. Călătoria lor a început din Drobeta Turnu Severin, orașul unde Mircea a crescut. Am vazut poze frumoase de acolo dar și de la cazanele Dunării. Mircea ne-a vorbit și despre istoria locurilor, despre vechii daci și despre romanii care au cucerit Sarmisegetuza. Drumul i-a purtat apoi spre Pitești, orașul natal al soției sale, și mai apoi până în Bucovina. A fost o plăcere să-l asculți cu atâtea povești și atâtea detalii, cu o dragoste pentru țară care răzbătea din fiecare slide.

<div class="row">
  <div class="col-md-3"></div>
  <div class="col-md-6">
    {% include figure.html src="/assets/news/20141207/mircea-prezinta.jpg" class="landscape" %}
  </div>
</div>

Seara aceasta a făcut cinste frumuseților românești, atât locurilor cât și oamenilor. Participanți au fost peste 50, iar asociației i s-au alăturat șase membri finlandezi după acest eveniment.

Și dacă nu știți unde să mergeți în vacanță vara viitoare, încercați România!

Între timp în camera copiilor...

<div class="row">
  <div class="col-md-6">
    {% include figure.html caption="Activități în camera copiilor" src="/assets/news/20141207/copiii.jpg" class="landscape" %}
  </div>
  <div class="col-md-6">
    {% include figure.html caption="Tero le face avioane" src="/assets/news/20141207/tero-face-avioane.jpg" class="landscape" %}
  </div>
</div>

<div class="row">
  <div class="col-md-3"></div>
  <div class="col-md-6">
    {% include figure.html caption="Fetele desenează" src="/assets/news/20141207/fetele.jpg" class="landscape" %}
  </div>
</div>
