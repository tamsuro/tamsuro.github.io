---
layout: post
title:  Unde-s mulți puterea crește!
author: Elenn Grațiela Știrbu (editor)
lang:   ro
cover: /assets/news/20141210/audienta.jpg
categories:
  - ro
  - news
---

Am sărbătorit Ziua Națională a României duminică, pe 30 noiembrie, la sala Nikolai a Bisericii Ortodoxe din Tampere. Unde-s mulți puterea crește: organizarea evenimentului a fost o muncă de echipă răsplătită din belșug de participarea a peste 100 de români și finlandezi din Tampere și din împrejurimi, dar și din Helsinki, Turku, Muurla. Iată impresiile câtorva dintre cei care-au celebrat împreună cu noi acestă zi simbolică. 

> Marcarea Zilei Naționale a României de către membrii comunității românești din Tampere a fost un moment cu adevărat impresionant, prin bucuria sinceră pe care o citeai în glasul și în privirile participanților, dar și prin simplitatea și totodată atât de autenticul gest al întâmpinării oaspeților cu pâine, sare și vin  fiert.
>
> Emoționant a fost și spectacolul prezentat într-o autentică tradiție românească de către un grup de tineri inimoși și entuziaști.
>
> Felicitări participanților, dar și organizatorilor, pentru un eveniment plin de sinceritate, bucurie și adevărată simțire românească.

__Cătălin Avramescu__, _Ambasadorul României în Finlanda_

<div class="row">
  <div class="col-md-6">
    {% include figure.html caption="Excelența Sa Dl Cătălin Avramescu împreună cu Prof Mircea Guină și Dna Adina Avramescu" src="/assets/news/20141210/avramescu2.jpg" class="landscape" %}
  </div>
  <div class="col-md-6">
    {% include figure.html caption="Dl consilier Silviu Jipa împreună cu Dna Adina Jipa" src="/assets/news/20141210/Jipa.jpg" class="landscape" %}
  </div>
</div>

> Cu sinceritate spun că toată pregătirea și desfășurarea acestei sărbători (prima oară în 20 de ani) am simtiț-o amândoi, atât eu ca și româncă, cât și Mikko drept finlandez, foarte caldă, prietenească, cu program clar și la subiect (specific). Se poate observa munca de pregătire și de responsabilitate, dar și dăruirea sufletească (fără de care nu ar fi reușit cred). Poate că totul a avut drept fond evenimentele premergătoare, rezultatul alegerilor prezidențiale; entuziasmul plutea în aer, buna dispoziție și mult pronunțat sentimentul identității românești. MULȚUMIRI! Dorim asociației voastre mult entuziasm și forță în continuare!

__Gloria Bădărău-Heikkilä__ și __Mikko Heikkilä__ de la asociația Suomi-Romania-seura, Muurla

Despre Gloria și Mikko, în câteva cuvinte: L-am întâlnit prima dată pe Mikko la campionatul sportiv de veterani pentru orientare WMOC, în Ungaria, 1990. În 1992 ne-am căsătorit în București  (biserica Sfinții Apostoli Mihail și Gavril). În ‘93 am sosit la a doua "casă". De atunci locuim în Muurla, Finlanda. Amândoi, pe parcurs, am încercat să facem cunoscută Romania cu istoria și tradițiile ei, să scoatem în evidență valorile reale ale României și în același timp realitățile bune și rele ale momentelor prezente din țară.  Acest lucru a fost posibil atât prin Asociația Finlandezo-Română (membri de 20 ani), cât și prin preocupările mele artistice și pedagogice. Experiența mea finlandeză  de peste 20 ani o pot caracteriza ca fiind una dintre cele mai reușite de până acum, "o viață normala". (Gloria)

<div class="row">
  <div class="col-md-6">
    {% include figure.html caption="3 asociații împreună: Suomi-Moldova-seura, Suomi-Romania-seura și Tampereen Suomi-Romania yhdistys" src="/assets/news/20141210/suomi-moldova-romania.jpg" class="landscape" %}
  </div>
  <div class="col-md-6">
    {% include figure.html caption="Hora unirii" src="/assets/news/20141210/hora.jpg" class="landscape" %}
  </div>
</div>

> Mulțumesc pentru o seară foarte frumoasă în care m-am bucurat de preparate culinare delicioase, muzică și discursuri interesante. Și de mulți oameni...
Mersi! Leena

__Leena Koulouris__ din Pirkkala, studiază limba română și este membră a asociației Tampereen Suomi-Romania yhdistys

> A fost o petrecere minunată, ne-a plăcut foarte mult mâncarea, vinul, țuica, și timpul petrecut împreună, atât mie cât și soțului meu Viljo. Copiii au fost foarte drăguți. La mulți ani, România!

__Anja Haapanen__ din Kangasala, studiază limba română și este membră a asociației Tampereen Suomi-Romania yhdistys

> Seara dedicată Zilei Naționale a României a fost cu totul specială.
Programul, mâncarea, băuturile și compania au fost deosebit de bune. Sala Nikolai a fost o alegere foarte potrivită și am apreciat mult și participarea părintelui Ion Durac și a ambasadorului României.
>
> Am fost plăcut impresionată că mulți participanți purtau costume populare, singurul minus al serii după părearea mea fiind faptul că evenimentul s-a desfășurat duminica, poate data viitoare va fi vineri sau sâmbătă și vom juca mai mult! ☺

__Carina Qvick-Kansanaho__ din Kangasala, studiază limba română și este membră a asociației Tampereen Suomi-Romania yhdistys

> Am văzut multe costume populare românești, care sunt extraordinar de frumoase. A fost impresionant să văd pentru prima dată un preot ortodox în sutană. Discursul părintelui Durac a fost foarte interesant, dumnealui ne-a vorbit despre evenimentele istorice legate de unirea României. Mâncărurile au fost noi pentru mine, dar bune, iar copiii au părut că se simt foarte bine împreună.
>
> Adina a cântat cu adevărat frumos la pian, iar unele dintre piesele interpretate de tineri m-au emoționat mult. Atmosfera a fost veselă și călduroasă și participanții numeroși.

__Anne Alalantela__ din Tampere, studiază limba română și este membră a asociației Tampereen Suomi-Romania yhdistys

<div class="row">
  <div class="col-md-6">
    {% include figure.html caption="Părintele Ioan Durac" src="/assets/news/20141210/parintele.jpg" class="landscape" %}
  </div>
  <div class="col-md-6">
    {% include figure.html caption="" src="/assets/news/20141210/audienta.jpg" class="landscape" %}
  </div>
</div>

> Întâlnirea românilor din Tampere a fost pentru noi ca o întoarcere acasă. Fiind prilejuită de Ziua Națională, aceasta întoarcere a dobândit sensuri și mai largi. Pentru câteva ore, sala în care ne-am revăzut a devenit pământ românesc, aerul a vibrat de vorba atât de dragă nouă, cântată sau vorbită de cele trei generații prezente acolo, care iată, deja dau un sens palapabil de continuitate și stabilitate a diasporei române din Finlanda. Din perspectiva celor peste douazeci de ani trăiți în această țară se vede cu ușurință trunchiul pe care treptat s-au format noi vlăstare, frumos grădinărite de fiecare familie in parte, fie ele pur românești sau mixte. Si rezultatul este frumos, întotdeauna surprinzător prin prospețime, autenticitate și spiritualitate adâncă. Am simțit-o din plin duminică, așa ca de fiecare dată când avem șansa să ajungem în Tampere la cei dragi și le mulțumim tuturor că au făcut posibilă o astfel de întâlnire care ne va rămâne în inimă pentru multă vreme.

__Adina__ și __Virgil Niiranen__ din Helsinki. Adina și Virgil au locuit în Tampere pentru o vreme.

<div class="row">
  <div class="col-md-6">
    {% include figure.html caption="" src="/assets/news/20141210/popi.jpg" class="landscape" %}
  </div>
  <div class="col-md-6">
    {% include figure.html caption="" src="/assets/news/20141210/copil.jpg" class="landscape" %}
  </div>
  <div class="col-md-3">
  </div>
  <div class="col-md-6">
    {% include figure.html caption="Dna Adina Niiranen cu copiii" src="/assets/news/20141210/Adina-cu-copiii.jpg" class="landscape" %}
  </div>
</div>

> Ideea celebrării Zilei Naționale a României în Tampere s-a născut din dorința de a ne manifesta identitatea spirituală într-un mod asumat la nivel de comunitate. Poate scopul cel mai important al acestui eveniment este de a crea o punte către mintea și inima copiilor români născuți în Finlanda, prin care să le facem cunoscute "rădăcinile" părinților și bunicilor lor. De aceea, copiii au fost elementul central al activităților de sărbătorire atât în 2013 cât și în 2014. Cred că acest scop a fost atins, cel puțin dacă judecăm prin numărul de ”ii” purtate de către copii anul acesta și al bucuriei arătate când s-au prins în Hora Unirii. De asemenea, efortul și implicarea copiilor care au cântat în cadrul concertului de pian organizat de către doamna Adina Dumitrescu, au fost exemplare. Nu mă așteptam însă ca acest eveniment să devină o punte de legatură sufletească și către Finlanda. Oare cum ai putea să nu fii emoționat atunci când vezi câteva grupuri de finlandezi, practic adulți și copii din trei generații, care au venit să se bucure alături de noi îmbrăcați în costume tradiționale românești?! Mă bucur că i-am cunoscut și sper să-i reîntâlnesc la sărbătorile care vor urma! Mulțumim pentru că ne împărtășiți dragostea pentru frumosul românesc!

__Mircea Guină__, membru al echipei de organizare și al asociației Tampereen Suomi-Romania yhdistys. Mircea este cel care a organizat celebrarea Zilei Naționale la Tampere și în 2013, dând astfel naștere unei frumoase tradiții.

<div class="row">
  <div class="col-md-8">
    {% include figure.html caption="Anja, Leena și Viljo" src="/assets/news/20141210/WP_20141130_011.jpg" class="landscape" %}
  </div>
  <div class="col-md-4">
    {% include figure.html caption="Elenn Grațiela cu Tero, Carina și copiii" src="/assets/news/20141210/WP_20141130_054.jpg" class="landscape" %}
  </div>
</div>

<p>Foto credits: <a href="https://www.facebook.com/aurelian.pop.photography">Aurelian Pop</a>, Mircea Guină și Gloria Bădărău-Heikkilä</p>
