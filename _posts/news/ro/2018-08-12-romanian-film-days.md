---
layout: post
title:  Zilele filmului românesc în Tampere
lang:   ro
date:   2018-08-12
cover:  /assets/news/niagara.jpg
categories:
  - ro
  - news
---

În cadrul proiectului aniversar Romania 100 organizat de asociația noastră cu ocazia Centenarului Marii Uniri, în această toamnă vă propunem _Zilele filmului românesc_ în Tampere, la Cinematograful de Artă Niagara. Evenimentul constă într-o serie de patru filme românești recente. Detalii mai jos, vizionare plăcută!

### Câinele japonez

<i class="fa fa-calendar"></i> 1.09.2018 <i class="fa fa-clock-o"></i> 16:30

Bătrânul Costache Moldu și-a pierdut soția, casa și agoniseala de-o viață, în urma unei inundații. Întoarcerea neașteptată a fiului său, Ticu, din Japonia, alături de soție și băiat, îi va pune pe amândoi în situația în care trebuie să reînvețe să comunice, să redevină o familie. Costache învață să devină un bunic adevărat pentru nepotul lui de 7 ani iar Ticu repară greșelile trecutului. Un film delicat și tandru despre reconciliere familială.

<iframe width="560" height="315" src="https://www.youtube.com/embed/ghNAZtYg6Rg" frameborder="0" allow="autoplay; encrypted-media" allowfullscreen></iframe>

### Doua lozuri

<i class="fa fa-calendar"></i> 6.09.2018 <i class="fa fa-clock-o"></i> 16:30

Două lozuri, în regia lui Paul Negoescu, îi are ca protagoniști pe Dragoș Bucur, Dorian Boguță și Alexandru Papadopol, și spune povestea comică a unor oameni disperați care recurg la soluția visată de noi toți atunci când avem nevoie de bani repede și simplu - joacă la Loto 6/49...
Dar nepriceperea le va juca feste, căci, ca să câștigi la loto nu e de ajuns numai să cumperi bilet, și acesta să fie câștigător, ci să și știi să ai grijă de el, să nu-l rătăcești.

<iframe width="560" height="315" src="https://www.youtube.com/embed/j6GvCvAS22Q" frameborder="0" allow="autoplay; encrypted-media" allowfullscreen></iframe>

### Aferim!

<i class="fa fa-calendar"></i> 8.09.2018 <i class="fa fa-clock-o"></i> 16:30

Unul dintre cele mai de amploare proiecte cinematografice românești din ultimii ani, Aferim! este un un film istoric a cărui acțiune are loc în Țara Românească în 1835. Zapciul Costandin, însoțit de fiul său, caută un rob fugar.

<iframe width="560" height="315" src="https://www.youtube.com/embed/mmTYOY_jQWc" frameborder="0" allow="autoplay; encrypted-media" allowfullscreen></iframe>

### Câini

<i class="fa fa-calendar"></i> 13.09.2018 <i class="fa fa-clock-o"></i> 16:30

Acțiunea este plasată în apropierea graniței cu Ucraina. Roman, un tânăr de la oraș, ajunge într-un sat izolat din Dobrogea, unde are de gând să vândă pământul moștenit de la bunicul său care a murit cu câteva luni în urmă. În timp ce face demersurile pentru vânzarea moșiei, Roman devine, treptat, martorul unor evenimente bizare. O senzație generală de amenințare plutește în aer.

<iframe width="560" height="315" src="https://www.youtube.com/embed/J2KznXCOT6M" frameborder="0" allow="autoplay; encrypted-media" allowfullscreen></iframe>
